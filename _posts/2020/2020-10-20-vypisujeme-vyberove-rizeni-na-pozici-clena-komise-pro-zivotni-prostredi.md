---
layout: post
category: CLANKY
title: Vypisujeme výběrové řízení na pozici člena Komise pro životní prostředí
date: 2020-10-20T22:00:00+01:00
tags: komise otevřená-výzva výběrové-řízení
author: Ondřej Karas
image: articles/2018/meeting.jpg
---

**Hledáme nového zástupce Pirátů do Komise pro životní prostředí. Komise je poradní orgán, který dává doporučení radě města v oblasti péče o životní prostředí a s tím spojených témat. Například stanovuje pravidla Programu podpory ekologické výchovy a osvěty a hodnotí přihlášené projekty, podílí se na vzniku koncepčních materiálů, projednává zásadní investice s vlivem na životní prostředí atd. Komise se schází cca 1x až 2x měsíčně. Odměny za působení v komisi jsou spíše symbolické (řádově stokoruny měsíčně).**


**Požadavky**
* Bezúhonnost
* Názorová shoda s programem Pirátů
* Řádná docházka na jednání komise
* Pravidelná komunikace se zastupiteli (online komunikační platforma, koordinační schůzky před jednáním zastupitelstva )

**Termín nástupu:** co nejdříve.

**Hodnotící kritéria**
* **Odbornost: váha ⅓**
  * Formální vzdělání v oboru
  * Praxe v oboru
  * Zájmová činnost (spolky, dobrovolnictví, …)
* **Komunikační schopnosti: váha ⅓**
  * Schopnost a ochota využívat pirátské fórum
  * Schopnost a ochota využívat interní komunikační systémy (Zulip, Jitsi)
  * Ochota účastnit se pravidelně schůzek zast. klubu nebo jiných setkání.
  * Jiné metody komunikace a reportování
* **Motivace a časové možnosti: váha ⅓**
  * Zaměření na cíl (jaké priority chce uchazeč v komisi prosazovat).
  * Jaké jsou možnosti uchazeče se komisi věnovat (kolik času může do komise vložit).

**Výběrové řízení bude dvoukolové.**
* Hodnotící komise bude v prvním kole tříčlenná, složená z členů místního sdružení Pirátů. Na základě zaslaných přihlášek provede hodnocení uchazečů. V případě potřeby položí uchazečům doplňující dotazy.
* Finální výběr kandidáta provede společně hodnotící komise a členové pirátského zastupitelského klubu. Pro toto druhé kolo může být vyžadována přítomnost uchazeče v termínu do 9.11.2020 za účelem pohovoru. Pohovor může být realizován online.

Vaše přihlášky zasílejte do **3.11.2020 23:59** na ondrej.karas@pirati.cz.

V textu přihlášky se stručně představte, popište své odborné předpoklady pro výkon funkce člena komise (formální vzdělání, praxe, zájmová činnost, ...). Popište své možnost a schopnost komunikace s pirátským zastupitelským klubem (e-mail, fórum, chatovací platformy, práce se sdílenými dokumenty, ochota využívat interní komunikační systémy strany,...). Dále popište svou motivaci. Proč se hlásíte do výběrového řízení, co byste chtěli v komisi prosazovat. Popište také vaše časové možnosti (příprava a účast na komisi, schůzky se zastupiteli).

V případě, že se do VŘ nikdo nepřihlásí, nebo pokud přihlášení kandidáti nebudou splňovat jistou základní úroveň požadavků, bude VŘ ukončeno bez výsledku a kandidáti budou osloveni napřímo.

Vyhodnocení VŘ bude v anonymizované formě zveřejněno v [tomto vlákně na fóru](https://forum.pirati.cz/viewtopic.php?p=723093#p723093) nejpozději 13.11.2020.

Obrázek z [freepik.com](https://www.freepik.com/free-vector/business-meeting-silhouettes_723252.htm)
