---
uid: marcel.palatas
name:     Marcel Palatáš      		# běžně používáné jméno
titles:
  before: Mgr.
  after:
category:                 		# kategorie: rp, praha, vary, hradec, jmk, senat
- clenove
ordPce: 3
img: people/marcel-palatas.jpg           # 165 x 220
description: místopředseda MS Pardubicko # kratký popis, max 160 znaků
mail:
- marcel.palatas@pirati.cz
mob:
profiles:
  github:
  facebook:
  twitter:
  linkedin:
---
**Marcel Palatáš** (* 29. června 1987 v Chrudimi) je členem Pirátů Pardubicko. Vystudoval Střední školu umělecko-průmyslovou v Ústí nad Orlicí a poté Religionistiku na Filozofické fakultě Univerzity Pardubice (Mgr.). Jeho odborným zájmem byla zejména problematika islámu v Evropě. V rámci navazujícího magisterského studia strávil také rok na studijním pobytu Erasmus na Univerzitě v Bayreuthu, kde měl možnost částečně prozkoumat německé přístupy a metody integrace muslimů v evropském prostředí, jejich přínos problémy a limity.

Na Univerzitě Pardubice posléze pokračoval v doktorském studijním programu. V té době byl členem studentské komory akademického senátu FF UPa a krátce i členem disciplinární komise. Doktorské studium se z rodinných i profesních důvodů rozhodl nedokončit a v současné době (od ledna 2018) pracuje jako referent odboru kybernetické bezpečnosti a koordinace informačních a komunikačních technologií Ministerstva vnitra v Praze se zaměřením na administraci veřejných zakázek spojených s nákupem IT dodávek a služeb pro Ministerstvo vnitra a příslušný rezort.

Po několikaletém sympatizování s programem, jeho cíli i osobnostmi České pirátské strany se na podzim roku 2018 rozhodl stát se členem a aktivně se zapojit, jak do komunální politiky v Pardubicích, tak do aktivit na celostátní úrovni. Hlavním cílem jeho snah je diskuze o návrzích na zjednodušení a zefektivnění byrokratických procesů a postupů v rámci státní správy a posílení investic do personálního obsazení IT sekcí Ministerstva vnitra a státní správy obecně tak, aby se ve veřejném sektoru ČR mohl maximálně rozvinout potenciál digitálních techologií a s nimi spjatých služeb eGovernmentu.
